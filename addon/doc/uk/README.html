<!DOCTYPE html>
<html lang="uk">
<head>
<meta charset="UTF-8">
<meta name="viewport" content="width=device-width, initial-scale=1.0">
<link rel="stylesheet" type="text/css" href="../style.css" media="screen">
<title>VoiceToggle 1.5.3</title>
</head>
<body>
<h1>Перемикач голосів</h1>
<h2>Вступ</h2>
<p>Перемикач голосів — це додаток для NVDA, що дозволяє налаштувати декілька голосів і швидко перемикатися між ними за допомогою комбінації клавіш NVDA + Alt + V.</p>
<h2>Приклад використання</h2>
<p>Припустимо, ви розмовляєте англійською та французькою, тоді ви можете додати два голоси в налаштуваннях Перемикача голосів, як описано нижче, один з англійською, а інший з французькою вимовою. Згодом ви зможете перемикатися між цими двома голосами за допомогою простого і зручного поєднання клавіш NVDA + Alt + V замість того, щоб возитися з кільцем налаштувань синтезатора NVDA, діалогом вибору синтезатора NVDA або категорією «Мовлення» в налаштуваннях NVDA.</p>
<h2>Налаштування голосів</h2>
<p>Голоси для перемикання за допомогою Перемикача голосів можна попередньо налаштувати, виконавши такі кроки:</p>
<ol>
<li>Натисніть NVDA + N, щоб відкрити меню NVDA.</li>
<li>Виберіть підменю «Параметри».</li>
<li>Виберіть пункт меню «Налаштування».</li>
<li>Перейдіть до категорії «Перемикач голосів». Відкриється діалог властивостей додатка, а список голосів буде заповнено лише поточним голосом.</li>
<li>Щоб додати ще один голос до списку, відкрийте діалог додавання нового голосу за допомогою кнопки «Додати голос».</li>
<li>Спочатку виберіть бажаний синтезатор за допомогою першого комбінованого списку, потім за допомогою другого комбінованого списку виберіть бажаний голос синтезатора, який ви хочете додати, і натисніть кнопку «Додати». Доданий голос з'явиться в списку голосів після поточного вибраного елемента списку.</li>
<li>Не забудьте зберегти щойно зроблені налаштування, натиснувши кнопку «ОК» або «Застосувати» в кінці діалогу налаштувань NVDA.</li>
</ol>
<h2>Запам'ятовування голосів для окремих програм</h2>
<p>Скажімо, ви хочете переглядати веб-сторінки англійською, але робити нотатки та іншу роботу французькою. Тоді ви можете зберегти голос, який востаннє використовувався в певних програмах. Наприклад, коли ви переходите до Google Chrome, голос автоматично перемикається на голос, який востаннє використовувався в цій програмі, можливо, англійський. Потім, коли ви повертаєтеся до іншої програми, наприклад, до Microsoft Word, щоб робити нотатки французькою мовою, голос перемикається назад на французький голос. Це можливо завдяки функції профілів конфігурації NVDA.</p>
<p>Щоб налаштувати певну програму так, щоб вона запам'ятовувала останній використаний голос, виконайте такі дії:</p>
<ol>
<li>Перейдіть до цієї програми, наприклад, до Google Chrome.</li>
<li>Натисніть NVDA + N, щоб відкрити меню NVDA.</li>
<li>Виберіть пункт меню «Конфігураційні профілі...».</li>
<li>Натисніть кнопку «Створити».</li>
<li>Перейдіть до радіокнопки, позначеної як «Активація вручну» у групі «Використовувати цей профіль для», і перемкніть її на «Поточна програма» за допомогою клавіші стрілка вниз.</li>
<li>Підтвердіть створення нового конфігураційного профілю за допомогою кнопки «ОК».</li>
</ol>
<h2>Зміна гарячих клавіш Перемикача голосів</h2>
<p>Стандартне поєднання клавіш NVDA + Alt + V для перемикання голосів можна змінити на інше, за допомогою діалогу «Жести вводу» у категорії «Різне».</p>
<h2>Завантажити</h2>
<p>Перемикач голосів для NVDA доступний через магазин додатків NVDA, або його можна <a href="https://files.adamsamec.cz/apps/nvda/VoiceToggle.nvda-addon">завантажити тут</a>.</p>
<h2>Журнал змін</h2>
<p><a href="https://github.com/adamsamec/VoiceToggle/blob/main/Changelog.md">Журнал змін можна переглянути тут</a>.</p>
<h2>Контакти та зворотній зв'язок</h2>
<p>Якщо у вас є пропозиції щодо покращення додатка, проблеми з його функціональністю або інші зауваження, ви можете написати мені на <a href="mailto:adam.samec@gmail.com">adam.samec@gmail.com</a>.</p>
<h2>Ліцензія</h2>
<p>Перемикач голосів доступний на умовах ліцензії GNU General Public License версії 2.0.</p>
</body>
</html>